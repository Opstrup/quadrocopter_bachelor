%%%%%% Indledning %%%%%%
\chapter{Indledning}
\label{chap:indledning}

I den moderne verden findes der mange forskellige former for overvågning, og overvågning foregår overalt. Primært bruges overvågning til at skabe tryghed og forebygge kriminalitet, hvilket de fleste mennesker er positivt stemt overfor. Men pga. en stigning i brugen af overvågning, bruges der gradvist flere og flere ressourcer på området. 
I projektet undersøges det, hvorvidt det er muligt at udvikle en autonom overvågningsdrone med dertilhørende webapplikation og server. Det er gruppens mål at udvikle en drone, der ud fra brugers anvisninger kan overvåge og tage billeder af et defineret område. Dronen udvikles for at mindske mængden af menneskelige ressourcer der bruges på overvågning.

Dronen gøres i stand til at orientere sig om egen GPS position, flyvehøjde og flyveretning samt at kommunikere med en server. Gennem kommunikation med server henter dronen flyveopsætning, som systemets bruger har oprettet via webapplikationen.
Efter at hentet flyveopsætning, flyver dronen på egen hånd ud og overvåger et defineret område. Projektet er planlagt, designet og konstrueret hen over en periode på 4 måneder.

Projektrapporten er sat op efter en standard, hvor systemet indledningsvis beskrives på et abstrakt niveau. Herefter beskrives krav til produktet, hvor der gås mere analytisk og teknisk til værks. Rapporten afsluttes af med resultater, diskussion af resultater samt en konklusion.



\chapter{Forord}

Dette projekt blev tilbudt som et bachelorprojekt af Ingeniørhøjskolen Aarhus Universitet. Grundet tidens stigende fokus på droner ønskede Ingeniørhøjskolen det undersøgt hvorvidt det var muligt at udvikle en drone.

Der var i udgangspunkt ingen begrænsninger for hvad bachelorprojektet kunne eller skulle indeholde. Derfor har gruppen på egen hånd opsat krav, designet og udformet bachelorprojektet \textit{Autonom overvågningsdrone}.
 
Projekt, projektrapport og tilhørende dokumentationen er udarbejdet af projektgruppe 14123, bestående af 3 ingeniørstuderende. Gruppen er blevet bevilliget økonomisk støtte til indkøb af drone, sensorer og andet hardware. Ydermere har gruppen fået vejledning og rådgivning fra en vejleder tilknyttet Ingeniørhøjskolen Aarhus Universitet.  
\section{Systembeskrivelse}
På Ingeniørhøjskolen Aarhus Universitet forefindes en AeroQuad ARF Quadrocopter. 
Målet med projektet er at omdanne quadrocopteren til en autonom overvågningsdrone.

Dronen skal ud fra brugers anvisninger overvåge og tage billeder af et defineret område. Dronen tilgås via en webapplikation der fungerer som en grafisk brugerflade mellem bruger og server.  
Via webapplikationen kan bruger oprette flyveopsætninger til drone samt se billeder og flyverute fra tidligere flyvninger. 
Når der laves ny flyveopsætning vælger bruger en række GPS positioner som drone skal flyve til, flyvehøjde og hvorvidt der skal tages billeder ved de valgte GPS positioner. Når bruger har lavet en ny flyveopsætning, stilles flyveopsætningen tilgængelig for dronen på server.  

Da dronen skal flyve autonomt, er det vigtigt den kan orientere sig på egen hånd. Derfor er den udstyret med GPS, afstands sensorer og kompas.
Til enhver tid, skal kommunikation mellem drone og server foregå via mobilt netværk. Der gøres hovedsageligt brug af 3G netværket, men i områder med dårlig forbindelse vil der blive gjort brug af 2G som fall-back netværk. 



\section{Systemoversigt}
Bruger benytter en computer til at tilgå webapplikation og lave en ny flyveopsætning. Når bruger har lavet en ny flyveopsætning, overføres flyveopsætningen via internettet til server, hvor den gøres tilgængelig for dronen.
 
Under flyvning kontrollerer drone løbende egen GPS position via kommunikation med GPS satellitter. Dette gør den for at opdatere egen position og for efterfølgende at kunne beregne den korrekte flyveorientering. 
Via det mobile 3G netværk kommunikerer drone med server. Dronen sender server information om nuværende GPS position, overfører billeder og kontrollerer om der er en ny flyveopsætning tilgængelig. 

\vspace{-5pt}
%Systemskitse
\begin{figure}[H]
\centering
\includegraphics[width=1\textwidth]{Billeder/Projektbeskrivelse.png}
\vspace{-.5cm}
\caption{Systemskitse}
\label{fig:Systemskitse}
\end{figure}